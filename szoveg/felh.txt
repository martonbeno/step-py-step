Szövegmező:
Egy szövegmező, ahova a felhasználó beviheti a kielemezendő Python kódot. 
Alapértelmezett állapotban üres.

Select demo
Egy lenyíló lista, ami a demo kódok fájlneveit tartalmazza. Mikor kiválasztunk egy elemet a listából, elindul demo kód elemzése.

Fájlbevitel
A gombra kattintva kiválaszthatunk a saját számítógépünkről egy fájlt.
Ha a fájl mérete meghaladja az 1 megabájtos küszöböt, a feltöltendő fájl maximális méretére figyelmeztető hibaüzenet ugrik fel.
Ha megfelelő méretű fájlt választunk ki, akkor annak tartalma megjelenik a szövegmezőben, így az elemzés indítása előtt még módosíthatunk rajta.

Read code gomb
Elindítja a beviteli mezőben lévő kód elemzését.

Kódmező
Egy nem szerkeszthető mező, ahol az elemzett kód olvasható. A következő lépésben kiértékelendő sort egy nyíl karakter jelöli.

Step
Végrehajtja az aktuális sort, vagy ha a sort kisebb végrehajtási egységekre lehet bontani, akkor a következő végrehajtási egységet. Ezután frissíti a változók állapotát és a következő kiértkelendő sort jelölő nyíl pozícióját.
Ha expression elemzése közben kattintunk rá, azt tudjuk a gombbal léptetni

Next
Végrehajtja az aktuális sort. Abban különbözik a Step gombtól, hogy ez akkor is a teljes sort hajtja végre, hogyha azt további végrehajtási egységekre is lehetne bontani.
Ha expression elemzése közben kattintunk rá, akkor azt befejezi és a sor hátralévő részét végrehajtja.

Exit code
Megszakítja a kód elemzését és visszavisz a főoldalra.

Változók
Ha a kód futásának aktuális állapotában vannak elmentett változók, akkor ezek egy táblázatban jelennek meg az oldal jobb oldalán.
A táblázatnak négy oszlopa van:
1) A változó törlésére szolgáló X gomb. Ezt megnyomva kitöröljük az adott sorhoz tartozó változót a kiértékelt program memóriájából. Akkor működik, ha a gomb lokális változóhoz tartozik.
2) A változó neve
3) A változó típusa
4) A változó értéke
Ha a változó "function" vagy "Class" típusú, akkor ebben oszlopban a forráskódnak az azt definiáló rész-stringet tartalmazza.

Ha a táblázat egy sorára kattintunk (leszámítva a balszélső, a változó törlésére fenntartott cellát), akkor lehetőségünk van módosítani a változót.
Ekkor a cella negyedik eleme, ahol az értéket tároljuk, szerkeszthetővé válik.
Ha beírtuk az kívánt értéket, az enter gombbal küldhetjük el a módosítást a modellnek. Az escape gombbal kiléphetünk a szerkesztési módból és visszaállíthatjuk a változó eredeti értékét.
Az általunk bevitt, új értéknek a modell megpróbálja automatikusan meghatározni a típusát. Ha nem sikerül, a bevitt értéket stringként fogja kezelni.
Ha egy változó egy másik változóra mutató referencia, akkor az érték helyén "( reference )" felirat áll. Ilyenkor, ha az egeret a sor fölé visszük, minden más sor, ami osztozik az adott sor által reprezentált változó pointerén, kijelölésre kerül. Így követni tudjuk, hogy mely változók mely változóknak a referenciái.
Ha a változó list, set, tuple, dictionary típusú, vagy egy, a felhasználó által definiált osztály egy példánya, akkor a típus konténernek minősül.
A konténer változóknál, az érték cellájában az oldal egy újabb táblázatot generál. Ebben az altáblázatban a változó neve helyett
-list-ek és tuple-k esetén az index,
-halmazok esetén üres string,
-dictionary esetén a kulcs,
-a forráskódban definiált osztály példánya esetén az adattag neve
áll.
A konténerek tartalmazhatnak további konténereket, ezeket az oldal rekurzívan, tetszőleges mélységig megjeleníti.

Add variable
Ezzel a gombbal tudunk új változót létrehozni. A gombra kattintva újabb sort szúr az oldal a változókat tartalmazó táblázathoz, ahol a változó neve, típusa és értéke helyén egy-egy input mező áll. Ha ki vannak töltve a mezők, az enter gombbal tudjuk hozzáadni a változót. Ha mégsem akarunk új változót hozzáadni, az escape gombbal megszakíthatjuk a folyamatot. A típus mezőt nem kötelező kitölteni. Ha ezt üresen hagyjuk, a modell az értékből próbálja meghatározni az új változó típusát. Ha nem talál a szintaxisnak megfelelő típust, vagy a típus szintaktikailag nem felel meg a jobboldali cellában megadott értékkel, akkor a modell stringként menti el az új változót. Ha más ok miatt nem érvényes az értékadás (például a változó neve számmal kezdődik), akkor nem jön létre új változó.

Expression elemzés
Ha az elemzés aktuális sora expressiont tartalmaz, megjelenik az "Analyze Expression" gomb. Erre kattintva elindíthatjuk az expression lépésenkénti kiértékelését. A step gombbal léphetünk az expression elemzés következő egységére. A next gombbal befejezzük a kiértékelést és a következő sorra ugrunk.
Expression elemzés közben elérhetővé válik az "Abstract Syntax Tree" gomb, amit megnyomva egy felugró ablakban kirajzolthatjuk az expression absztrakt szintaxis fáját.

Output mező
Itt az elemzett kód által a standard output-ra és standard error-ra nyomtatott üzeneteket láthatjuk.